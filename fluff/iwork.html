<html><head><style>
	a { text-decoration: none; color: purple; }
	a:hover { color: violet; }
</style></head><body>
<p style="font-size: 120%; text-align: center;">
Розпочавшись на задвірках інтернету з текстових рольових ігор (т.з. «MUCK»), в даний час спільноту фурей можна зустріти скрізь від таких платформ для блогів як <a href="https://www.tumblr.com/">Tumblr</a> та <a href="https://www.livejournal.com/">LiveJournal</a>, сервісів потокового відео <a href="https://www.netflix.com/ua/">Netflix</a> та Hulu до фан-арт галерей <a href="https://www.deviantart.com/">deviantART</a>, <a href="https://www.furaffinity.net/">Fur Affinity</a> і <a href="https://www.sofurry.com/">Sofurry</a>. <i>(фурі захоплять світ XD)</i>
</p><section style="font-size: 120%; text-align: center;"><h2 style="color: #eddaab;">
Культура та хобі
</h2><img src="img/work1.jpg" style="float:left;width:30%;" /><p>
Фурі-шанувальники беруть активну участь у різних видах творчості у ролі художників, ілюстраторів, авторів сценарію для коміксів, скульпторів, письменників, музикантів та умільців. Попит на подібну продукцію серед фурей (і не тільки) набагато вищий за ту пропозицію, що забезпечують видавництва загальної спрямованості. Такий попит задовольняється завдяки іншим фурі-шанувальникам, рівень майстерності яких варіюється від початківців до фахівців. Ці художники, письменники та видавці створюють величезну кількість малюнків, картин, фотографій, малюнків на тканинах, оповідань та інших літературних творів, невеликих друкованих книжок, коміксів, фензинів, ляльок, скульптур та музичних творів.
</p><p>Існують онлайн-галереї, повністю присвячені фурі-роботам, такі як <a href="https://www.furaffinity.net/">FurAffinity</a>, який називають онлайн-хабом фурі-фендома, <a href="https://furrynetwork.com/">Furry Network</a>, <a href="https://www.weasyl.com/">Weasyl</a>, <a href="https://inkbunny.net/">InkBunny</a>, VCL, є і неспеціалізовані сайти, де фурі-роботи присутні в категорії «антро» (наприклад, deviantART) — слово <a href="https://uk.wikipedia.org/wiki/%D0%90%D0%BD%D1%82%D1%80%D0%BE%D0%BF%D0%BE%D0%BC%D0%BE%D1%80%D1%84%D1%96%D0%B7%D0%BC">«антропоморфний»</a> означає буквально «людиноподібний», тобто той, що має риси, властиві для людей. Саме там можна побачити всю різноманітність фурсон.
</p><p>Існує кілька прикладів веб-коміксів, героями яких є антропоморфні тварини, створені фурі-шанувальниками. Тому їх можна віднести до розряду фурі-коміксів. Один із таких веб-коміксів, «T.H.E. Fox», вперше був опублікований на CompuServe у 1986 році, за кілька років до появи Інтернету. Наразі найвідомішими є <a href="https://twokinds.keenspot.com/">«TwoKinds»</a>, <a href="https://www.housepetscomic.com/">«Housepets!»</a> та <a href="http://www.savestatecomic.com/">«Savestate»</a>, першому з яких вже аж 18 років!
</p><p>Серед найвідоміших фурі художників можна виділити <a href="https://www.furaffinity.net/user/blotch">Blotch</a>, Zaush, <a href="https://twitter.com/jibkodi">Jib Kodi</a>, <a href="https://www.deviantart.com/falvie">falvie</a>, Kaji, <a href="https://www.tanidareal.com/">TaniDaReal</a>, ruaidri, miles-df, <a href="https://www.furaffinity.net/user/f-r95/">F-R95</a>, <a href="https://www.furaffinity.net/user/jailbird/">jailbird</a>, Twinkle-Sez, <a href="https://www.furaffinity.net/user/demicoeur/">demicoeur</a>, <a href="https://www.furaffinity.net/user/wolfy-nail">Wolfy-Nail</a> та безліч інших. Деякими відомими музикантами та композиторами є Cobalt Husky, Brimstone Badger, PyroTheFox, <a href="https://www.youtube.com/c/NosHyena/">Nos Hyena</a>, <a href="https://www.youtube.com/c/aceofheartsfox">Ace of Hearts Fox</a> та <a href="https://foxamoore.bandcamp.com/">FoxAmoore</a>. Завдяки платформі YouTube у фурей з'явилися можливості проявити себе в інших напрямках діяльності, а найвідомішими "ютуберами" стали <a href="https://www.youtube.com/c/beagleinred">Beagle.in.red</a>, <a href="https://www.youtube.com/channel/UCNEXPPun5Ewr9tQdX70e9TQ">Adler the Eagle</a>, <a href="https://twitter.com/quartzhusky">Quartz Husky</a>, <a href="https://www.youtube.com/channel/UCdCxCY_jdXtnq5FNh7x4IRA">Stormi Folf</a>, <a href="https://twitter.com/ashcoyote">Ash Coyote</a>, <a href="https://www.youtube.com/c/FurryFoofi">FurryFoofi</a>, <a href="https://www.youtube.com/c/PocariRoo">Pocari Roo</a>, <a href="https://www.youtube.com/c/aceofheartsfox">Ace of Hearts Fox</a>, <a href="https://www.youtube.com/channel/UCRE6itj4Jte4manQEu3Y7OA">Chipflake</a>, Kero The Wolf, <a href="https://www.youtube.com/channel/UCkrk2oNw7Yc-XryoYvlNN3Q">solarsaber</a>, <a href="https://www.youtube.com/c/BetaEtaDelota">BetaEtaDelota</a>, <a href="https://www.youtube.com/c/odinwolf">Odin Wolf</a>, <a href="https://www.youtube.com/channel/UCbJTr01PDFmBCcpgBmKvStg">Fluke Husky</a> та <a href="https://www.youtube.com/channel/UCnDbsqI9y27n5Bu4EXvP2Vg">Majira Strawberry</a>.
</p></section><section style="font-size: 120%; text-align: center;"><h2 style="color: #eddaab;">
Фурсьюти та рукоділля
</h2><img src="img/work2.jpg" style="float:right;width:30%;" /><p>
<a href="https://www.google.com/search?q=fursuit">Фурсьюти</a> — це власне костюми фурі-персонажів. В фурі-фендомі вони використовуються для розваги або для участі в <a href="https://www.youtube.com/watch?v=aXGD2nSjYV0">парадах</a>, маскарадах, конвентах, <a href="https://www.youtube.com/watch?v=Ut8TliXt1lk">дискотеках</a> або <a href="https://www.flayrah.com/7881/furries-donated-over-million-dollars-charities-2019">благодійних акціях</a> (де вони можуть виступати у ролі акторів, що розважають публіку). Багато фурсьютів за конструкцією не складні і схожі на костюми <a href="https://uk.wikipedia.org/wiki/%D0%9C%D0%B0%D1%81%D0%BA%D0%BE%D1%82">талісманів-маскотів</a>, інші ж можуть бути досить складними і включати в себе <a href="https://64.media.tumblr.com/39fa89b46b1deb27cd931cb0fd96ab7a/tumblr_otyxvgUleC1v61pjbo1_400.gifv">механізми руху щелеп</a>, гідравлічні рухливі деталі, протезні, <a href="https://www.youtube.com/watch?v=DeTK0Fg0n_M">екрани</a> і багато інших особливостей. Розрізняють <a href="https://en.wikifur.com/w/images/e/e2/Digiplant.gif">діджітіґрейд (digitigrade) та плантіґрейд (plantigrade)</a> фурсьюти, перші з яких мають твариноподібнозігнуті кінцівки, а останні — прямі. Ціна фурсьюту може досягати <a href="https://www.expensive-world.com/most-expensive-fursuits/">20 000 доларів</a>, але зазвичай тримається в районі 1500-3000 доларів. Виробництво одного фурсьюту може займати до 6 місяців. Крім того, фурі-шанувальники найчастіше виготовляють і надягають аксесуари, що зображають окремі частини тварини — голову з мордочкою тварини, лапи, хвости, вуха та ін., такі костюми іноді називають <a href="https://twitter.com/furrysquad/status/787339244926803968">"партіалами"</a> (англ. partial — частковий). Наприклад за розцінками однієї фурсьют-майстерні з Мічигану, фурі-рукавички зі шкіряними набивними подушечками на долоні коштують 80 доларів, вихідні фурі-лапи з твердою гумовою підошвою — 150 доларів, партіал з головою, руками, лапами та хвостом — 900 долларів.
</p><p>Професійні творці фурсьютів організовуються в майстерні та виконують замовлення навіть поза фендомом, наприклад талісман <a href="https://img.championat.com/news/big/y/s/volk-razbudil-v-dinamovcakh-zverej_14151183611766903152.jpg">вовка російської КХЛ «Динамо»</a> сезонів 2013–2021 був виготовлений фурсьют-майстерні MixedCandy з Орландо (штат Флорида). Найвідомішими з фурсьют-мейкерів є <a href="https://www.beetlecatoriginals.com/">Beetlecat Originals</a>, <a href="https://www.clockworkcreature.com/">Clockwork Creature</a>, <a href="https://twitter.com/floofunlimited">Floof Unlimited</a>, <a href="https://www.fursuiting.com/">Fursuits by Lacy</a>, <a href="https://www.sparkycando.com/">Sparky Can Do!</a>, <a href="https://donthugcacti.com/">Don't Hug Cacti</a>, <a href="https://twitter.com/fluffymischiefs">Mischief Makers</a> та <a href="https://www.madefuryou.com/">Made Fur You</a>. Існують і українські майстерні, зокрема <a href="https://oneandonlycostumes.com/">Oneandonlycostumes</a> і <a href="https://leoelstar.wixsite.com/furoar">Furoar Suits</a>.
</p><p>Фурсьют-майстерні спеціалізуються на різному контингенті покупців: від підлітків 8-15 років до дорослих покупців, серед яких є навіть працівники SpaceX в пізньому двадцятилітті.
Попри те що, що 85 % фурей немає повного фурсьюта, аргументуючи це їх дорожнечею як вирішальним чинником, більшість їх позитивно ставляться до фурсьютерам і конвентам, у яких беруть участь.
</p><p>Деякі фурі захоплюються ляльківництвом, записом власних відеопредставлень, таких як шоу Rapid T. Rabbit and <a href="https://en.wikifur.com/wiki/Funday_PawPet_Show">Friends і Funday PawPet Show</a>.
</p></section><section style="font-size: 120%; text-align: center;"><h2 style="color: #eddaab;">
Фурсона та рольові ігри
</h2><img src="img/work3.jfif" style="float:left;width:30%;" /><p>
Однією з базових термінів у фурі-фендомі є <a href="https://en.wikipedia.org/wiki/Fursona">фурсони</a> (англ. «fursona» = furry + persona) — це власний оригінальний персонаж фуря. Понад 95% фурей мають власний образ або навіть декілька. Близько половини фурей мають лише одну фурсону, що представляє їхній образ; порівняно трохи фурей мають більше трьох або чотирьох фурсонів; частково тому, що для багатьох фурей фурсони мають особистісне значення, представляючи собою осмислену репрезентацію ідеального себе. Дехто створює історію життя, характер, світ персонажа, а інші обмежуються лише виглядом. Звичайно, більшість таких персонажів антропоморфні, але є і <a href="https://en.wikifur.com/wiki/Feral_(term)">чотирилапі</a>. До найбільш популярних видів відносяться <a href="https://steamuserimages-a.akamaihd.net/ugc/906770848459714922/AE9C3F0CD77E5DDB1290EF952AF57417F2576F51/">вовки</a>, <a href="https://i.pinimg.com/564x/d6/92/e5/d692e5041b3cd30ee2fbab626289c6b3.jpg">лисиці</a>, <a href="https://pbs.twimg.com/media/Dj7eaD5UYAARJEQ.jpg">собаки</a>, <a href="https://d.furaffinity.net/art/koul/1480574272/1480574272.koul_snow_time.jpg">великі котячі</a> і <a href="https://d.furaffinity.net/art/felisrandomis/1587500860/1587500878.felisrandomis_derg_strobe.png">дракони</a>. Фурі можуть зобразити свою фурсону самостійно, або замовити зображення у фурі-художника, такі замовлення іноді називають комісіями (англ. commission — давати замовлення). Іншим явищем є адопти (англ. adopt — усиновлювати/удочеряти) — фурсони, які створені та намальовані кимось, хто їх «роздає».
</p><p>Інколи фурі використовують фурсони в якості персонажів для участі в рольових іграх в Інтернеті, розрахованих на багато користувачів текстових або графічних комп'ютерних іграх, веб-форумах і при листуванні. Найстаріший мультикористувацький світ — це "FurryMUCK" (хоча йому передувала BBS під назвою The Beastie Board, в якій дискусії часто переходили в рольову гру). Інша популярна групова фурі-гра — <a href="https://cms.furcadia.com/">"Furcadia"</a>. У віртуальному середовищі <a href="https://secondlife.com/">Second Life</a> є кілька відповідних груп і місцевостей, можливості для створення та використання 3D-фурсон. Деякі бізнеси мають власні фурсони у ролі маскотів та навіть фурсьюти до них, наприклад <a href="https://mintonhvac.business.site/">«Midnight Mechanical»</a>.
</p><p>Фурі не завжди роблять фурсони на вигляд як справжні звірі, а навпаки, частіше використовують неприродні для тварин яскраві або темні кольори. Вони можуть бути різними для різних частин тіла, навіть окремі деталі можуть бути <a href="https://pbs.twimg.com/media/FI7OmXkXEAQgnLv?format=png">цікаво зафарбованими</a>. Деякі фурі подобають незвичайні візерунки або символи як деталі на хутрі, інші взагалі використовують <a href="https://i.pinimg.com/originals/6f/dd/a7/6fdda7d0f278219e9d1ebbc89dcd1cb5.jpg">«неонові»</a>, тобто сяючі деталі.
</p><p>У фендомі виникли й незвичайні «види», наприклад <a href="https://pm1.narvii.com/6711/7ead9936791e62db32f14712ead910e82f900413_hq.jpg">протогени</a> — поєднання ссавців з електронно-ком'ютерними механізмами; <a href="https://i.pinimg.com/originals/71/f4/4b/71f44bb68661726f37f5eada6b1bcd1a.jpg">сергали</a>, яких інколи називають <a href="https://i.imgur.com/Y9xuiFi.jpg">«сиром»</a> через схожість форми голови; <a href="https://i.pinimg.com/originals/38/fe/24/38fe248f94799123cb90eaa0c1284b0e.jpg">авалі</a> — поєднання кроликів та індюків (дивно, чи не так?); <a href="https://i.ytimg.com/vi/rm2dVQ4dOek/maxresdefault.jpg">нідерландські ангельські дракони</a>, <a href="https://synthspecies.com/img/social-image.png">синфи (синти)</a>, <a href="https://d.furaffinity.net/art/raccoonrezillo/1588150999/1588150999.raccoonrezillo_rexouium_avatar.jpg">рексовіуми тощо</a>.
</p></section><section style="font-size: 120%; text-align: center;"><h2 style="color: #eddaab;">
Конвенти
</h2><img src="img/work4.jpg" style="float:right;width:30%;" /><p>
Достатня кількість учасників та їх інтерес до подібного заходу призвів до появи багатьох <a href="https://en.wikipedia.org/wiki/Furry_convention">фурі-конвентів</a> (фурі-конференцій) у Північній Америці та Європі. На конвентах у дружній атмосфері проводяться арт-шоу, виставки літератури, <a href="https://ewscripps.brightspotcdn.com/dims4/default/ce938cb/2147483647/strip/true/crop/640x360+0+34/resize/1280x720!/quality/90/?url=http%3A%2F%2Fmedia.thedenverchannel.com%2Fphoto%2F2017%2F04%2F11%2FGettyImages-591802432_1491953273415_58121849_ver1.0_640_480.jpg">костюмів</a>, ляльок, аукціон, фурсьют-конкурси, <a href="https://www.youtube.com/watch?v=sh1APZSzgZU">танцювальні конкурси</a>, майстер-класи, семінари зі створення тематичної творчості, ггеймерські семінари та розважальні заходи. Наприклад, у <a href="https://www.thedealersden.com/">«дилерс-ден»</a> можна безпосередньо у художника або у господаря майстерні замовити художню роботу чи фурсьют. Майже всюди є спеціальні кімнати, де фурсьютери можуть зняти голови своїх костюмів та відпочити у приватній обстановці. На конвентах часто <a href="https://www.redbubble.com/shop/furry+con">продаються</a> різні тематичні предмети: вуха, хвости, маски, футболки, бейджи та інші аксесуари; також є аспекти, пов'язані з матеріалами для дорослих; — тобто звичайний мерч. В основному конвенти відвідують молоді чоловіки від 20 до 30 років, але є також багато жінок та дітей. Конвенції зазвичай проводять у орендованих залах або готелях, тому вхід може <a href="https://goblfc.org/registration/#pricing">коштувати дорого</a>. Конвенції є чудовою можливістю знайти друзів та познайомитись із місцевими фурями.
</p><p>Найбільший фурі-конвент, <a href="https://www.anthrocon.org/">Anthrocon</a>, проводиться щороку в липні в Пітсбурзі. Anthrocon двічі був відзначений у Книзі рекордів Гіннесса, в 2008 році як <a href="https://en.wikifur.com/wiki/File:Guinness_fur_records.jpg">«найбільший фан-клуб»</a>, коли конвент відвідало 2489 учасників і в 2013 році як організатор найбільшого костюмованого параду, що складається з 1162 представників фендому, одягнених у фурсьюти. Фурі-фендом розвивається і поширюється; в 2015 році «Anthrocon» відвідало 6348 учасників, а чиказький <a href="https://www.furfest.org/">«Midwest Furfest»</a> — понад 5000. Європейська <a href="https://www.eurofurence.org/EF26/">«Eurofurrence»</a> скромніша за американські фурі-конференції за кількістю учасників, але при цьому на них присутні фурі із 43 країн світу.
</p><p>На таких конвентах проводять аукціони з метою збору коштів, які потім часто переводять до фондів допомоги тваринам. Наприклад, на <a href="https://furtherconfusion.org/">«Further Confusion»</a> було зібрано понад 62 000 доларів для різних благодійних ініціатив, які існували за 9-річну історію існування конвенту (станом за 2006 рік), а «Anthrocon» перевів понад 100 000 доларів до місцевих благодійних організацій з часу початку проведення його в Пітсбурзі в 2006. У 2015 році на конвенті «Midwest Furfest» було зібрано понад 60 000 доларів для реабілітаційного центру для тварин. У 2016 році канадський фурі-конвент <a href="https://vancoufur.org/">«VancouFUR»</a> був проведений в одному готелі з тимчасово розміщеними сирійськими біженцями, на заходи якого були запрошені їхні діти і вільно контактували з фурями.
</p><p>Фурі-конвенти також дають прибуток тим регіонам, де вони проводяться. Так, за оцінкою за 2007 рік, Anthrocon щорічно приносить 2,5 мільйона доларів Пітсбургу (Пенсільванія), і станом на 2015 рік вже приніс місту 34 мільйони доларів. Станом на 2022 рік налічувалося більше 160 фурі-конференцій, що проводяться на 6 континентах, наприклад <a href="https://new.furtastic.dk/">Furtastic (Данія)</a>, Camp Wildpaw (Австралія), FuRio (Бразилія). В Україні довгий час не проводили (бо... що це за маячня? XD), але за останні 3 роки відбувалися конвенти у <a href="https://web.archive.org/web/20191030072150/http://kharcon.in.ua/"><s>Харкові</s></a>, <a href="https://lvivfur.org.ua/">Львові</a> та <a href="https://wuff.ua/">Києві</a>.
</p></section>
<script src="https://cdnjs.cloudflare.com/ajax/libs/iframe-resizer/4.3.2/iframeResizer.contentWindow.min.js"></script>
</body></html>
